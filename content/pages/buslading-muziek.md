---
url: /buslading-muziek
sections:
  - type: text
    component: text
    text: >-
      Mensen dromen van muziek, en mensen dromen van reizen.


      Spelen, vrij zijn, wegwezen, uitwaaien, de weg op en voorlopig niet meer terug. Wies en haar drie mannen hebben die twee oer-dromen laten samensmelten. Ze hebben de stem, de instrumenten, de liedjes, het verhaal. Maar vooral hebben zij: De Bus.


      Een ouderwetse omgebouwde Franse stadsbus is hun theater, hun sfeervolle rijdende podium. Passagiers zijn publiek, de radio hoeft niet aan: de band zet in en Wies zingt. Over landschappen, helden, verre bestemmingen, mannen, vrouwen en liefde. Natuurlijk de liefde; de halte die altijd weer terugkeert op de route, de motor die ons draaiend houdt.


      Een rit met aan boord gitaren, percussie, verhalende luisterliedjes en vers geschreven lyriek. Een intieme theaterbelevenis en een gids die iedereen doet vergeten waar ie ook weer heen moest. Wies. En de liefde. Stap nou maar in en vergeet de rest.


      Wies en haar muzikale mannen rijden het gehele jaar door het land met hun theatertje op wielen. Wil je dat ze bij jou voorrijden en stoppen om te spelen? Neem contact op met onze chauffeur/boeker via [boekingen@wiesendeliefde.nl](mailto:boekingen@wiesendeliefde.nl). Zij zoekt graag de weg met je!




      Tekst; Erik van Muiswinkel
  - type: video-embed
    location: right
    component: video-embed
    title: Clip van Zonder Dagen
    source: https://www.youtube.com/embed/b0Bk__D7UPg
  - type: images
    component: images
    imageOne: /images/img_3689.jpg
    imageTwo: /images/pb_20170917d7200-0797.jpg
    imageThree: /images/pb_20170917d7200-0810.jpg
---
